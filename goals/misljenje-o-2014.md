# Kako mi je prošla 2014. godina?

## Dobre stvari

### Profesionalne

* Počeo voditi svoj [blog](https://aleksandartodorovic.wordpress.com/). Nekoliko hiljada posjeta za 4-5 mjeseci. Preko 50 objavljenih postova. Usavršavam engleski na dosta profesionalnijem nivou.
* Moj seminarski iz programiranja [izdvojen](http://empirica.ba/index.php/aktuelne-vijesti/464-nasi-studenti-sticu-prakticna-ict-znanja-i-vjestine-vec-od-prve-godine-studija) među najboljima na fakultetu.
* Stekao neke zanimljive poslovne konekcije na [Tviteru](https://twitter.com/r3bl_).
* Postao ovisan o open source softveru. Ne koristim Windows više.
* Doprinijeo open source softveru na razne načine: pisanje na blogu, promovisanje LibreOffice-a na fakultetu, pisanje seminarskog na temu open source softvera, počeo da budem aktivniji na GitHub-u, preveo skoro čitav elementary OS na bosanski, četri moja članka u LiBRE! magazinu...
* Napravio nekoliko samostalnih projekata koji će mi poslužiti kao dobre reference prilikom traženja posla.
* Nemam ispod osmice ni iz jednog predmeta na fakultetu.
* Volontirao za vrijeme poplava, stekao neke konekcije u Omladinskom, počeo ići na radionice.

### Muzika

* Odličan izbor koncerata bez napuštanja Brčkog: Miloševe žurke, EDM na Blatuši, S.A.R.S, Divlje Jagode, Buba Corelli i Jala, Frenkie i Edo Maajka.
* Imao nekih 20ak nastupa po Brčkom (Kafiterija, Metro, Fenjerče, Tuning & Styling Show).
* Po prvi put zaradio neki ozbiljniji keš od muzike.
* Napravio pjesmu u suradnji sa Nikolom koji na kraju ima svoj [VEVO kanal](https://www.youtube.com/watch?v=cCfzQG4z-5U).

### Ostale (privatne)

* Aldina. Počeo odličnu vezu. Po prvi put se zaljubio nakon nekoliko godina.
* Medina. Obara do sada postavljene granice dobrog prijatelja.
* Priredio fantastičan rođendan Miri, na Tomićkinom mi bilo ekstra (i dovelo do veze sa Aldinom).
* Počeo da razumijem ljudsku psihologiju, nekoliko uspješnih eksperimenata.
* Počeo pisati knjigu.
* Ne pijem, ne pušim, ne drogiram.

## Loše stvari

### Privatne / profesionalne

* Pao godinu na fakultetu svojom glupošću.
* Probao neke stvari koje nisam trebao.
* Čitavo iskustvo sa Editom.
* Oslabili odnosi sa Mirom.
* Opada želja za karijerom u sajber sigurnosti.

### Muzičke

* Nisam dobio očekivano priznanje za pjesmu sa Nikolom.
* Bacio muziku skroz u drugi plan.
* Osim što mi je muzički ukus malo evoluirao, nikakvog pomaka u mojoj kvaliteti kao DJ-a.
* Ne dovoljno velika poboljšanja kada je produkcija u pitanju.

## Stvari koje sam trebao postići u 2014. godini

* Savladati matematiku po posljednji put u životu.
* Savladati algoritme (nešto što će mi definitivno trebati kasnije).
* Dobiti ranije priliku da radim u Europi.
* Napokon završiti DNA EP.
* Otići iz države makar na 10 dana svojim radom.
* Naučiti osnove njemačkog jezika.
* Sastaviti listu sličnu ovoj prošle godine.
